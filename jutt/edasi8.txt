Rekursioon on mingi objekti kordamine ennastkopeerival teel. Olles valdavalt arvutiteaduses ja matemaatikas kasutusel olev termin, on sel juuri ka humanitaarteadustes. Rekursioon on olukord, kus näiteks arvutiprogrammis defineeritud funktsioon kutsub iseennast välja, et lahendada funktsioonile antud probleemi kergem variant. Rekursiooni astmeid võib olla lõputult palju aga korrektse rekursiivse funktsiooni puhul on alati defineeritud baasjuhtum, mille korral rekursiooni edasikaevumine lihtsama variandi poole peatub. Kui baasjuhtumit ei defineerita, siis on rekursioon lõputu ja 99% juhtudest toob kaasa programmi kokkujooksmise, välja arvatud spetsiifiliste programmeerimiskeelte puhul nagu Fortran, Ada [1] ja Ruby [2], kus see on lubatud. Rekursioon on võrreldav programmeerimisest tuntud iteratsiooni ehk for[3] ja while[4] tsüklitega. Kuigi võib tunduda lihtsam defineerida iteratsioone kui kasutada rekursiivset funktsiooni, peetakse viimast üldjuhul võimsamaks. Rusikareegel on, et iga iteratsiooni saab ehitada rekursiivseks aga rekursiivse funktsiooni kirjutamiseks iteraktiivseks on vaja magasini[5] ehk lisafunktsiooni väärtuste hoidmiseks. See toob omakorda kaasa koodiridade kasvu. Reaalses elus saab rekursiooni näha näiteks veebikaamera pööramisel kuvarile, kui see töötab ja pilt on kuvatud ekraanile. Teine näide on kahe peegli pööramine teineteise vastu ja ise olles kahe peegli vahel jälgides ühte neist. Kui peeglid on eri suurusega, siis võib natuke aega minna, enne kui leida õige [6] rekursiooni nägemiseks.